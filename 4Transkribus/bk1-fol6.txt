ilhujtinemj, qujcujcatia in calpoleque, ycujcacaoan. Auh in vel ixiptla, yquac mjquja: tlacotli cioatl in qujcoaia, iehoan qujnextiaia, yn anamacaque: yn atl yc motlaiecultia, yn acaltica atlacuj, yn acaleque, yn apantlaca: yoan acalquetzque tianquizco, in qujtechieltia atl. No iuh qujchichioaia, no iuh qujtlamamacaia, no iuh qujcencaoaia: iuh tlantiuja: in miquja, ytocaio- can tlalocan: yn vncan inteupan, tlaloque, queltetequja. Jn jquac y, no cenca qujmauiztiliaia, yn motecuçuma: ixpan tlenamacoia yn jxiptla, qujtlacotonjlia, iuh qujtoaia: qujiauhtlatlanj in tlacatl, qujtlamacehuja yn jmaceoal: yoan vncan mocnelilmati, ynjc qujmahujztiliaia atl: qujlnamjquja, ca ic tinemj, ca tonenca: yoan ic muchioa, yn ixqujch tetech monequj. No iuh qujmauiztiliaia, yn jxiptla tonacaiotl, yn jtoca, chicome coatl; yoā yn jxiptla iztatl, ytoca Vixtocioatl: ic qujlnamjquja; yn je tlamanjx